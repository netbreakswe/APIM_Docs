\newpage
\section{D}

\begin{itemize}
	\item \textbf{Database NoSQL}: si differenziano dai database SQL per il fatto che i dati vengono conservati in documenti e non in tabelle. Le informazioni non sono distribuite in differenti strutture logiche, ma vengono aggregate per oggetto in documenti, la cui natura può essere di tipo Key-Value (che rappresenta la forma primitiva di database NoSQL) o Document Store, basati su semantica JSON. Ogni documento aggregato raccoglie tutti i dati associati a un’entità, in modo che qualsiasi applicazione possa trattare l’entità come oggetto e valutare in un sol colpo tutte le informazioni a essa correlate. In questo modo, si evitano anche i fardelli computazionali dovuti ai passaggi di aggregazione delle informazioni tipici del linguaggio SQL, in quanto tutti i dati necessari e corrispondenti a un medesimo oggetto sono già disponibili in un unico documento. L’assenza di tabelle permette ai database non relazionali di essere schemaless, ossia privi di un qualsiasi schema definito a priori, e questa caratteristica conferisce ai database NoSQL un altro vantaggio non trascurabile.
	\item \textbf{Database SQL}: sono basati sul modello relazionale (RDBMS) progettato per:
	\begin{enumerate}  
		\item Creare e modificare schemi di database (DDL - Data Definition Language);
		\item Inserire, modificare e gestire dati memorizzati (DML - Data Manipulation Language);
		\item Creare e gestire strumenti di controllo ed accesso ai dati (DCL - Data Control Language).
	\end{enumerate}
	\item \textbf{Diagramma dei package}: in UML, i packages vengono usati per raggruppare elementi e fornire un namespace per gli elementi raggruppati. Un package può contenere altri packages o altri elementi UML (ad esempio, classi, oggetti, casi d'uso, componenti, nodi, istanze di nodi, etc.), consentendo un'organizzazione gerarchica dei vari elementi che descrivono un sistema.
	\item \textbf{Diagramma delle classi}: tipo di diagramma che può comparire in un modello UML, il quale consente di descrivere tipi di entità, con le loro caratteristiche e le eventuali relazioni fra questi tipi. Gli strumenti concettuali utilizzati sono il concetto di classe del paradigma object-oriented e altri correlati, per esempio la generalizzazione, che è una relazione concettuale assimilabile al meccanismo object-oriented dell'ereditarietà
	\item \textbf{Diagramma di attività}: diagramma definito all'interno dello Unified Modeling Language (UML), che definisce le attività da svolgere per realizzare una data funzionalità. Può essere utilizzato durante la progettazione del software, per dettagliare un determinato algoritmo. In particolare, definisce le relazioni tra le attività, i responsabili per le singole attività e i punti di decisione. \MakeUppercase{è} spesso usato come modello complementare ai diagrammi dei casi d'uso, per descrivere le dinamiche con cui si sviluppano
	\item \textbf{Diagramma di Gantt}: è usato principalmente nelle attività di project management, ed è costruito partendo da un asse orizzontale, a rappresentazione dell'arco temporale totale del progetto, suddiviso in fasi incrementali, e da un asse verticale, a rappresentazione delle mansioni o attività che costituiscono il progetto. Un diagramma di Gantt permette la rappresentazione grafica di un calendario di attività, utile al fine di pianificare, coordinare e tracciare specifiche attività in un progetto, dando una chiara illustrazione dello stato d'avanzamento del progetto rappresentato.
	\item \textbf{Diagramma di sequenza}: diagramma previsto dallo standard UML, utilizzato per descrivere uno scenario, ovvero una sequenza di azioni in cui tutte le scelte sono state già effettuate. Descrive le relazioni che intercorrono, in termini di messaggi, tra attori, oggetti di business, oggetti o entità del sistema che si sta rappresentando
	\item \textbf{Django}: web framework open source per lo sviluppo di applicazioni web, scritto in linguaggio Python, seguendo il design pattern MVC (Model-View-Controller)
	\item \textbf{DynamoDB}: servizio di database NoSQL completamente gestito e messo a disposizione da Amazon. Esso consente di scaricare gli oneri amministrativi di funzionamento e di scalare un database distribuito, in modo che l'utente non debba preoccuparsi di nulla.
	Con DynamoDB, è possibile creare le tabelle del database in grado di memorizzare e recuperare qualsiasi quantità di dati, servire qualsiasi livello di richiesta di traffico, e utilizzare la console di gestione AWS per monitorare le metriche di utilizzo delle risorse e di prestazioni. Infine, diffonde automaticamente i dati e il traffico per le tabelle su di un numero sufficiente di server per gestire le esigenze dell'utente, mantenendo prestazioni costanti e veloci. Tutti i dati sono memorizzati su dischi SSD e replicati automaticamente su più Availability Zones (zone di disponibilità) in una regione AWS.
\end{itemize}


